# -*- mode: mandoku-view; -*-
#+TITLE: 尚書地理今釋
#+DATE: 2015-08-24 22:04:00.500760
#+PROPERTY: ID KR1b0057
#+PROPERTY: BASEEDITION WYG    
#+PROPERTY: JUAN 提要
<pb:KR1b0057_WYG_000-1a>¶
欽定四庫全書　　　　經部二¶
　尚書地理今釋　　　　書𩔖¶
　　提要¶
　　　　(臣/)等謹案尚書地理今釋一卷¶
　　　國朝蔣廷錫撰廷錫字揚孫常熟人康熙癸未¶
　　　　進士官至大學士諡文肅是編乃其官内閣¶
　　　　學士時所作首題¶
　聖訓蓋儤直¶
<pb:KR1b0057_WYG_000-1b>¶
　　　内廷之日仰承¶
　指授敬繕成帙者也其中訂定諸儒之説者如堯典¶
　　　　宅嵎夷則據後漢書定為朝鮮正薛季宣于¶
　　　　欽之誤宅西則據黄度尚書説不限以一地¶
　　　　正徐廣史記注之誤&KR0117;降媯汭則據孔安國¶
　　　　傳陸徳明釋文之説正水經注媯汭二水之¶
　　　　誤舜典恒山則據渾源曲陽之道里正漢志¶
　　　　止曲陽之誤夾右碣石則據顧炎武肇域志¶
<pb:KR1b0057_WYG_000-2a>¶
　　　　所載劉文偉説正漢志右北平之誤滎波既¶
　　　　瀦則據傅寅之説正孔𫝊滎波分二水之誤¶
　　　　又訂定蔡沈集𫝊之説者如禹貢治梁及岐¶
　　　　則據曽&KR0776;之説辨其非吕梁狐岐九河既道¶
　　　　則據經典釋文辨簡潔非一河灉沮既同則¶
　　　　據元和郡縣志元豐九域志辨此沮水非汳¶
　　　　沮浮於濟漯則據漢書地理志陳師凱書𫝊¶
　　　　旁通辨其不知漯水所在濰淄既道則據水¶
<pb:KR1b0057_WYG_000-2b>¶
　　　　經注辨淄水不東入濟浮於淮泗則據史記¶
　　　　河渠書辨禹時泗水上源不自泲通河三江¶
　　　　既入則據鄭康成之説辨其誤從庾闡呉都¶
　　　　賦注和夷底績則據水經注時瀾書説辨嚴¶
　　　　道以西無夷道盤庚于今五遷則據史記索¶
　　　　隠辨邢即音耿祖乙並未兩遷以及三危有¶
　　　　二嶓冢亦有二熊耳有二而實一雍梁二水¶
　　　　兼得岷山荆梁二州各有沱潛黒水有三漢¶
<pb:KR1b0057_WYG_000-3a>¶
　　　　水有二南亳西亳皆湯所都均考證精核足¶
　　　　以證往古之訛釋後儒之惑至於崑崙河源¶
　　　　之説非惟訂漢儒之&KR0861;並正元史之非是則¶
　　　　恭逢¶
　　聖代混一輿圖得以考見其實據尤非前代經師¶
　　　　輾轉耳食者比矣¶
　欽定書經𫝊説已備採其文此蓋其先出别行之本¶
　　　　敬著於録俾天下萬世知¶
<pb:KR1b0057_WYG_000-3b>¶
　聖學髙深度越千古仰觀俯察協契庖犧一時珥筆¶
　　　　之臣鞠&KR0957;¶
　　　螭坳側聆¶
　聖訓得餘緒之萬一已能綜括古今為説經家所未¶
　　　　曽有也乾隆四十五年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
